Am proiectat și construit de la zero o turetă robotică autonomă,
capabilă să detecteze obiecte în mișcare și să lanseze proiectile
de tip Nerf în mod automat. 

Întregul sistem este realizat prin
proiectare 3D proprie, folosind Fusion 360, cu un design
modular, compact și eficient energetic. Tureta folosește un
senzor ultrasonic pentru detecția țintelor, fiind montat pe o
platformă rotativă controlată de servomotoare de precizie.


Pentru tragere, am integrat un mecanism cu tambur rotativ
imprimat 3D, care lansează proiectile folosind motor SG90S de
350 de grade și un sistem de role. Proiectul este controlat cu
ajutorul unui microcontroler Arduino, iar tureta poate funcționa
în două moduri:
• Mod automat (sentry) – detectează mișcare și trage
automat
• Mod manual – control prin telecomandă IR


Alimentarea se face printr-un adaptor de 5V, capabil să susțină
simultan atât logica, cât și motoarele de putere. Construcția
internă este organizată în două nivele: partea de control și partea
de tragere, toate închise într-o carcasă robustă și stabilă pe 4
picioare
